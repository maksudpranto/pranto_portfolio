আমরা ছিলাম ৫ জন। আমি,&nbsp;[**শামীম**](https://www.google.com/url?q=https%3A%2F%2Fwww.facebook.com%2Fprofile.php%3Fid%3D100002633607679&sa=D&sntz=1&usg=AOvVaw0L7dEBniiC-fEdpHnzKlqI),&nbsp;[**নিশান**](https://www.google.com/url?q=https%3A%2F%2Fwww.facebook.com%2Fprofile.php%3Fid%3D100039325852235&sa=D&sntz=1&usg=AOvVaw3hUuwTwX2PyXMP92TfyrNb)**,**&nbsp;[**উজ্জ্বল**](https://www.google.com/url?q=https%3A%2F%2Fwww.facebook.com%2Fmduzzal.sabbir&sa=D&sntz=1&usg=AOvVaw3v-rE7LXT7I8hXCf7BP9By)**,**&nbsp;[**নোমান**](https://www.google.com/url?q=https%3A%2F%2Fwww.facebook.com%2Frownokhasan.noman&sa=D&sntz=1&usg=AOvVaw1u1G9jIXapnR7r71lhMyOO)।&nbsp;শুরুতে আমাদের পরিকল্পনা ছিলো চাঁদপুর যাবার কিন্তু হঠাত করেই সেটা পরিবর্তন হয়ে ঠিক হয়ে সীতাকুণ্ড যাবার। আমরা ভেবেছিলাম যে রাতের মেইল ট্রেনে সীতাকুণ্ড নেমে যাবো কিন্তু দুর্ভাগ্য সেটা হয়নি কারন আমাদের কমলাপুর পৌছাতে প্রায় রাত ১০ টা বেজে যায় এবং ততক্ষণে ট্রেন এ আর সিট পাওয়া সম্ভব নয়। সিট পেতে হলে অবশ্যই আপনাকে ৯.৩০ এর ভিতর কমলাপুর যেতে হবে। কমলাপুর যেয়ে ১৯ নং কাউন্টারে দেখবেন মেইল ট্রেন এর টিকিট বিক্রি করছে সেখান থেকে টিকিট সংগ্রহ করবেন।অতঃপর যেহেতু ট্রেনের টিকিট পেলাম না বাধ্য হয়ে সায়েদাবাদ গিয়ে অন্য বাস এর খোঁজাখুঁজি শুরু করলাম, এদিকে বাইরে অঝোর ধারায় বৃষ্টি যেন থামতেই চাইছেনা। যাইহোক, অনেক খুজে মনের মত কোন লোকাল বাস না পেয়ে সবাই মিলে চিন্তা করলাম যাবো যখন ভালোভাবেই যাই , তখন হানিফ এর রাত ১২.৩০ এর বাসের চিটাগং গামী বাসের টিকিট কাটা হলো । আপনি সীতাকুণ্ড যেতে হলে চট্টগ্রাম গামী যে কোন বাস এ উঠে পড়ুন ওরা আপনাকে সীতাকুণ্ড নামিয়ে দিবে। আমরা ভোর ৪.৩০ এর দিকে সীতাকুণ্ড পৌঁছাই সেখান এ সকালের আলো ফোটার জন্য অপেক্ষা করে যখন সূর্যের আলো একটু একটু করে দেখা দিতে থাকলো তখন আস্তে আস্তে নামার বাজার এর দোকান গুলো ও খুলতে থাকলো। আমরা সকাল ৭ টার দিকে নামার বাজার থেকে নাস্তা সেরে নিয়ে পাহাড়ে ওঠার জন্য পর্যাপ্ত পানি এবং কিছু হাল্কা খাবার কিনে ( যদিও পানি বাদে অন্য সব দোকানে ভুলে রেখে যাওয়ায় সেটা আর পাহাড়ে ওঠার সময় খাওয়া হয়নি, পাহাড়েও পানি এবং অন্য সব পেয়ে যাবেন কিন্তু দাম একটু বেশি নিবে ) একটা সিএনজি নিয়ে সোজা চলে গেলাম চন্দ্রনাথ পাহাড়ের গোঁড়ায়। সেখানে আপনি পাহাড়ে ওঠার জন্য চিকন সুন্দর বাঁশ পেয়ে যাবেন যা প্রতিজন ২০ টাকা নিবে এবং যদি আপনি ফিরে আসার সময় বাঁশ ফেরত দিবেন তখন অর্ধেক অর্থাৎ ৫ টাকা ফেরত পেয়ে যাবেন। আমরা ৫ জন ৫ টা বাঁশ কিনে নিয়ে রওনা দিয়ে দিলাম পাহাড়ের উদ্দেশ্যে। সেখানে কিছুদূর যাবার পর আপনি ২ টা পথ দেখতে পারবেন, সেখানে আপনি বাম পাশের পথ টা ধরবেন কারন ডান পাশ এর পথ টা অনেক বেশি খাড়াই ওঠা বেশ কষ্টসাধ্য। আমরা ৫ লিটার পানি নিয়ে গেলেও চন্দ্রনাথ এর ওঠার সময় ই সেটা ফুরিয়ে যায় তারপর পাহাড় থেকে অতিরিক্ত দাম দিয়ে কিছু পানি এবং জুস কিনে নেই। যত টা কষ্ট করে চূড়ায় উঠেছিলাম ঠিক তার চেয়ে কয়েকগুন বেশি বিমোহিত হয়েছিলাম চূড়ায় ওঠার পর। এত সুন্দর দৃশ্য আর এত মেঘ যে আপনার মন ভালো হতে বাধ্য। আমরা চূড়ায় বেশ খানিকক্ষণ ছবি তুলে এবং ঘোরাঘুরি শেষ করে নেমে আসি এবং ততক্ষন এ প্রায় দুপুর ১১.৪০ বেজে গেছে। আমরা নিচে নেমে এসে একটা সিএনজি নিয়ে সোজা চলে আসি নামার বাজার ,এবং সেখান থেকে আবার একটা সিএনজি নিয়ে চলে যাই ইকোপার্ক এ যেখানে সুপ্তধরা এবং সহস্রধরা ঝর্না অবস্থিত। ইকোপার্ক এর গেটে আপনি সিএনজি পেয়ে যাবেন যেটা আপনাকে ঝর্না এর ট্রাকিং শুরু পর্যন্ত পৌছে দিবে। আমরা হেটেই গিয়েছিলাম। প্রায় ২০/২৫ মিনিট হাটার পর সুপ্তধরা এর সিড়ি দেখতে পারলাম যেটা রাস্তা থেকে ২৩৯৬ ফুট ( মে বি ) নিচু। চন্দ্রনাথ এ উঠা নামা করতে গিয়ে আমাদের সবার ই পা এর ব্যাথা ততক্ষণে শুরু হয়ে গেছে। তবুও আমরা একটু বিশ্রাম নিয়ে ট্র্যাকিং শুরু করে দেই সুপ্তধরা এর দিকে বেশ খানিকক্ষণ ট্র্যাকিং এবং সিঁড়ি পেরিয়ে দেখা পাই সুপ্তধরা এর । সেখানে ছবি তুলে এবং ঝর্না এর সৌন্দর্য উপভোগ করে আবার ফিরে আসি ইকো পার্ক এর রাস্তায় যেখান থেকে আবার সহস্রধারা যেতে হয়। এতক্ষনে আমাদের সবার পা প্রায় অচল আর চলছিলোনা, কিন্তু আমরা প্রাতিজ্ঞাবদ্ধ ছিলাম যে সহস্রধারা ও দেখবো। রাস্তায় খানিক্ষন বিশ্রাম নিয়ে আবার হাটা শুরু করি সহস্রধার এর উদ্দেশে , এর মধ্যে ২ ভাই এর সাথে পরিচিত হই এবং তারাও আমাদের সাথে একসাথে হাটা শুরু করি সহস্রধারা এর দিকে। ততক্ষনে পা এর ব্যাথা বেড়েই চলছে তাই একটু হাটি আবার বিশ্রাম নেই, একটূ হাটি আবার বিশ্রাম নেই এভাবে করে চলে যাই সহস্রধারা এর ট্র্যাকিং শুরু এর রাস্তা পর্যন্ত। সেখান এ কয়েক মিনিট বিশ্রাম নিয়ে আবার শুরু করি সিড়ি দিয়ে নিচে নামা । প্রায় ৪০০ এর উপরে সিঁড়ি বেয়ে নিচে নেমে দেখা পেলাম সহস্রধারা এর। সেখানে ৫ জন মিলে অনেক ছবি তোলা হলো এবং সেই সাথে মনের আনন্দে অনেক্ষন ধরে গোসল টাও সেরে নিলাম। সব শেষ করে যখন উপরে উঠে আসা হলো ততক্ষনে আমরা সবাই ক্ষুদায় কাতর। সকালের নাস্তা করে এত পরিশ্রম শরীর আর নিতে পারছেনা তাই এবার রাস্তায় এসে সিএনজি নিয়ে সোজা ইকো পার্ক এর গেটে। এবার দুপুরের খাবার পালা। আমরা ইকোপার্ক এর গেট থেকে হেটে হেটে মেইন রাস্তায় আসার পথে নামার বাজার এর একটা সিএনজি পেয়ে যাই। সাধারনত ইকো পার্কের গেটে সিএনজি সচরাচর পাওয়া যায় না তাই হেটে মেইন রাস্তা আসতে হয়। আমরা সিএনজি করে চলে আসলাম সীতাকুণ্ড এর বিখ্যাত “ আল-আমিন হোটেল” এ , ততক্ষণে বিকাল ৪.৪০ বেজে গেছে। আমরা সেখানে সবাই দুপুরের খাবার শেষ করে হোটেল থেকে একটু সামনে এগিয়ে গুলিয়াখালি এর উদ্দেশ্যে একটা সিএনজি নেই। প্রায় ৩০ মিনিট এর মত লাগে সেখানে যেতে। সিএনজি থেকে নেমে বেশ খানিক্ষন হেটে যেতে হয় প্রধান পয়েন্টে, যদিও আপনি চাইলে বোট এ করে যেতে পারেন ভাড়া জনপ্রতি ৩০ টাকা। আমরা হেটে গিয়েছিলাম। শেষ বিকেলে গুলিয়াখালি এর সৌন্দর্য আসলেই অসাধারন। সন্ধ্যা নামার আগ পর্যন্ত সেখানে সময় কাটিয়ে চলে আসি সীতাকুণ্ড বাজার এ । এতক্ষনে আমাদের সবার এনার্জি লেভেল শূন্যের কোঠায় নেমে এসেছে। বাজারে এসে “ এনা ” পরিবহন এর টিকিট (৪৮০ টাকা ) কেটে ঢাকা আসার মাধ্যমে শেষ হয় আমাদের ১ দিনের অসম্ভব সুন্দর একটা দিন।\
\
