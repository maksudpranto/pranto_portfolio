**দিন - ০১ঃ** আমার বান্দরবান ট্যুর শুরু হয় সেপ্টেম্বর ৩০, ২০১৭ তে। আমরা ৪ বন্ধু - উজ্জ্বল, ফয়সাল, তারেক আর সাথে আমি। এই ৪ জন মিলে ৩০ তারিখ রাতে ফকিরাপুল থেকে রওনা দেই বান্দরবান এর উদ্দেশ্যে। রাতের শ্যামলি নন এসি গাড়িতে চড়ে মৃদু হাওয়ায় পাখা মেলতে মেলতে ছুটে চলি বান্দরবানের পানে। সকাল যখন প্রায় হয়ে এসেছে আরা আমরা বান্দরবানের পাহাড়ি রাস্তায় প্রবেশ করেছি, তখন থেকেই গায়ে যেনো পাহাড়ি ঠান্ডা বাতাশ এর এক মৃদুমন্দ আবেশ ছুয়ে যাচ্ছিলো। আমি জানালার পাশে বসার কারণে দুই পাশের প্রকৃতি প্রান ভরে দেখছিলাম । একটু পর পর যখন আকা বাকা রাস্তায় বাস টার্ন করছিলো সেই মুহুর্তটা যেনো বেশি একটা এডভেঞ্চার এডভেঞ্চার অনুভুতি দিচ্ছিলো। এভাবে পাহাড়ি রাস্তায় চলতে চলতে আমরা সকাল ৮ টার দিকে পৌছে যাই বান্দরবান শহরে। সেখানে নেমে আমরা সবার আগে আমাদের থাকার জন্য একটা হোটেল ঠিক করে নেই। ১ রুম ২ টা বেড, আমাদের ৪ জনের জন্য পরিপাটি সুন্দর। আমরা যখন গিয়েছিলাম তখন বান্দরবান শহরে পুজা হচ্ছিলো, সেটা আমাদের হোটেল এর কাছেই। আমরা হোটেলে সব কিছু রেখে বেরিয়ে পড়ি নাস্তা করা আর টুকটাক শহরে ঘোরা এবং বিকাল এবং আগামীকাল এর ঘোরার বন্দবস্ত করার জন্য। দুপুর নাগাদ আমরা একটা অটোরিক্সা ঠিক করে বেরিয়ে পড়ি - মেঘলা পর্যটন কেন্দ্র, স্বর্ন মন্দির আর নীলাচল এর উদ্দেশ্যে। শুরুতেই আমরা চলে যাই মেঘলা পর্যটন কেন্দ্রে, সেখানের ঝুলন্ত সেতু আর পাহাড়ের আশে পাশে ঘুরতে ঘুরতে হঠাত করে আকাশ এর বুকে একরাশ কালো মেঘ জমে গিয়ে ঝুম বৃষ্টি শুরু হয়ে গেলো। আমরাও আটকে গেলাম কিছুক্ষণের জন্য। যদিও পাহাড়ের গা বেয়ে আর ঝুলন্ত ব্রিজ এর বৃষ্টি দেখাটাও খারাপ ছিলো না, কিন্তু আমাদের মন তখন অন্য দুই জায়গায় যাবার জন্য আকুল। বেশ কিছুক্ষণ পরে যখন বৃষ্টি থামলো তখন আমরা চলে গেলাম স্বর্ন মন্দির এ। শুরুতে দেখেই অবাক হয়ে গেলাম এর সৌন্দর্য এর গুনে। সেখানে আমরা সবাই বেশ কিছুক্ষণ ছবি তুললাম, চারপাশ ঘুরে দেখে বেরিয়ে পড়লাম আমাদের পরবর্তি গন্তব্য নীলাচল এর দিকে। বিকেল তখন প্রায় হয়ে এসেছে আর আমরাও নীলাচল এ এসে পোছেছি। আমাদের অটোরিক্সা একটু দূরে রেখে আমরা পায়ে হেটে উঠলাম নীলাচল এর চূড়ায়। সেখানে যেয়ে আমার উপলব্ধি টা আসলে এমন ছিলো যে চারপাশে পাহাড় আর বান্দরবান শহর এর সৌন্দর্য যে কারো মন ভালো করতে বাধ্য। এভাবে যখন নীলাচল এর বুকে সন্ধ্যা নামলো আমরাও সেখান থেকে বিদায় নিয়ে আমাদের হোটেলে চলে আসলাম। এসে একটু বিশ্রাম নিয়ে বেরিয়ে পড়লাম রাতের খাবার আর বান্দরবান শহর ঘুরে দেখতে। শহর ঘুরে, রাতের খাবার খেয়ে আগামীকাল যে থানচি যাবো সেটার জন্য গাড়ি ঠিক করে হোটেলে এসে সবাই একটা ঘুম দিলাম।

**দিন - ০২ঃ**  পরের দিন খুব ভোরে, আনুমানিক ভোর ৪ টার দিকে আমরা বেরিয়ে পড়ি নীলগিরি এর উদ্দেশ্যে, সেখান থেকে পরবর্তিতে থানচি যাবো এটাই প্ল্যান। ভোর ৪ টায় আমরা যখন অটো চেপে নীলগিরি এর উদ্দেশ্যে রওনা দেই তখন বাইরে লোকের তেমন আনাগোনা নেই, আমরা পাহাড়ের গা বেয়ে এগিয়ে চলছি, আর আমাদের ঘিরে ধরে আছে শ্বেতশুভ্র মেঘ। মনে হচ্ছে যেনো মেঘের ভিতর দিয়ে ঠান্ডা হাওয়া গায়ে মেখে আমরা কজন এগিয়ে চলছি। এভাবে আস্তে আস্তে যখন ভোরের আলো ফুটতে শুরু করলো আর আমরা দেখলাম রাস্তার দুধারে সাদা তুলোর মত মেঘ জমে আছে। সেগুলো দেখে আর লোভ সামলাতে না পেরে নেমে পড়ি সবাই ছবি তোলার জন্য। ছবি তুলে আবার রওনা দেই নীলগিরি এর উদ্দেশ্যে। এভাবে সকাল ৮ টার দিকে আমরা পৌছাই নীলগিরিতে। সেখানে যেয়ে চারপাশের শুভ্র মেঘ আর নীল আকাশ দেখে কিছুক্ষণের জন্য নিজেকে হারিয়ে ফেলার যোগাড়। প্রকৃতি কত সুন্দর আর কত বিশাল সেটা যতক্ষন না আপনি নিজে উপভোগ করবেন সেটা বোঝা সম্ভব নয়। নীলগিরি এর সৌন্দর্য আসলে লিখে বোঝানো কতটুক সম্ভব আমার জানা নেই। আমরা নীলগিরি এর এদিক ওদিক ঘুরে, ছবি তুলে, সকালের নাস্তা করে বেরিয়ে পড়ি আমাদের প্রধান গন্তব্য থানচি এর উদ্দেশ্যে। আগেই বলে রাখি আমরা এইবার বান্দরবান এর গহীনে যাবোনা, শুধু থানচি যেয়েই আবার ফিরে আসবো। অতঃপর, আমরা আবার অটোরিক্সা চড়ে বেরিয়ে পড়লাম থানচি এর উদ্দেশ্যে। আর এদিকে সূর্য এর তাপ যেনো ক্রমেই বেড়ে চলেছে। গরমে হাসফাস অবস্থা। প্রায় ৩/৩.৫ ঘন্টা পরে আমরা পোছাই থানচি বাজারে। সেখানে আমরা সাংগু নদী এর পাশে অবস্থিত থানচি বাজারে যাই, যেয়ে কিছু পাহাড়ি কমলা কিনে আনি এবং কিছুক্ষণ বিশ্রাম করে নেই। কারণ এত রোদে এই ৩/৪ ঘন্টা এসে আমরা সবাই অনেক ক্লান্ত ছিলাম।

More to Write !!!!
